---
title: 重修博客记
createdAt: 2020-08-22
updatedAt: 2020-08-22
tags: writing, journal
introduction: 博客重建，作文以记之。
---

星移斗转，时月踟蹰。客行千里，夏蒸炎暑。初一疫之初现，恍半载而有余。人惶惶以囚室，业迟迟而停衰。佳节新春之日，以举国之齐力，抗突来之天灾。出必口罩，入测体温，兢兢然如临末日之灾也。至疫情始定，已五月之中矣。

福无双至，祸又多滋。粮逢蝗害，人遭水灾。全球动荡，经济驰衰。事之所多生者，莫过于斯年。是以万般之感慨，对烛龙其阴晴。

囿居连月，叹光阴之流速，骇一岁之将秋。时事巨变，人生无常。寒暑流易，日月飞光。雨润花红，春濛濛而至。叶漏疏影，夏寂寂将销。月盈三分，七夕值此良辰。秋来爽气，试问夜是几更？河塘蟹肥，当空庭对月。园圃菊黄，莫辜负重阳。

年分二十四气，季均九十一天。看风萧寒木，雪满长川。又莺催柳绿，春报人间。诗之谓秉烛夜夜，不余欺也。登高台以望远，入深涧而临渊。有晴天以揽胜，对雨幕独舒闲。赏前人之诗，烹四时之菜。色美味佳，有三餐之兴。窗明几净，爱一屋之扫。

时蹇人意，物别客心。非能临诸江汉，醉山色山翁。无奈沉吟笔墨，落感慨以为文。载时节之变化，述内心之烦想。兼以发掘私好，录个人之寻索以自娱也。凉夜风好，对明月而怀远。秋气凝露，想凋落而神伤。又作呈芹之念，遂籍于博客，以为陈列。倘有见取于路人，微为裨益，实吾人之幸也。

旧有陈年博站，荒置逾年，当重建之。弃静态之代码，引打包与构建。恃工具之完备，逞一人之意兴。今雏形初具，遂攀好风雅，不度愚陋，作斯文以记之。
